---
layout: post
title: "Affaldssortering i Østrig"
author: Tina
date:   1 Feb 2014
categories: travel austria 2014
---

At bo i en Tiroler kommune indebærer først og fremmest affalds sortering, samt at man så afleverer sit nøjeligt sorteret affald på affaldspladsen, det hedder Bauhof,
og er svarende til det lokale vejvæsen. Åbningstiderne for affalds aflevering var i starten en overraskelse, nemlig kun 3 timer lørdag formiddag og 2 timer mandag eftermiddag,
så de tider skal der jo tages hensyn til hvis man ikke ønsker at have plastik, glas, dåser og kompost affald ophobet hjemme i længere tid. Ved indmeldelsen i kommunen
fik vi en detalieret folder om hvilke ting der der hører de forskellige kategorier. 

Til kompost affaldet skal man bruge nedbrydelige poser, jeg havde købt nogle poser i supermarkedet, men ved et besøg på affaldspladsen så de mine poser og jeg blev henvist til
deres kontor hvor jeg fik uddelt deres egne majsmels nedbrydelige poser med bynavnet på, jeg skulle bare lige underskrive for modtagense til min addresse, så det var 
vist pose kvoten for vinteren.

Så cirka en gang og ugen trasker jeg en tur til Bauhof med vores affald, heldigvis er der en restaffalds kategori som er ting (inkl. børne bleer og ander der ikke falder 
ind under ovenstående kategorier, det kan vi heldigvis aflevere i en almindelig skraldespand uden for huset. 

Det generer mig ikke at skulle at selv tilvejebringe eget skrald, det fremmer ihvertfald at jeg ikke bringer mere emballage hjem end nødvendigt, specielt ikke vand på 
flaske. Men det underer mig at butikker og østrigere stadig sælger og køber udmiddelbart samme mængde som i fx. Danmark og Australien. Den eneste konklution er 
at de gerne gør lidt extra arbejde for moderne goder.
